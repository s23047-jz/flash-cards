\chapter{Projekt w kontekście}

\section{Omówienie zakresu projektu}

W odpowiedzi na zdefiniowany i omówiony w Rozdziale II problem, niniejszy projekt zakłada wytworzenie aplikacji edukacyjnej, która umożliwi naukę metodą wykorzystującą fiszki. Projekt obejmuje dostarczenie aplikacji webowej dostępnej z poziomu przeglądarki internetowej oraz aplikacji mobilnej dla urządzeń z systemem Android lub iOS. W zakres prac wlicza się także zbudowanie pełnej infrastruktury wspierającej aplikację - backend oraz serwer utrzymujący cały system.

\section{Proponowane rozwiązanie}

Projekt bazuje na kilku kluczowych założeniach, które mają na celu bezpośrednie rozwiązanie problemów opisanych w Rozdziale II:

\begin{itemize}
    \item obsługa głosowa: integracja obsługi głosowej aplikacji ma ułatwić korzystanie z niej w sytuacjach, w których użytkownik ma ograniczone możliwości fizycznej obsługi urządzenia. Dzięki temu nauka jest możliwa w każdych warunkach, co odpowiada na problem ograniczonej dostępności tradycyjnych metod nauki;
    \item narzędzie AI do tworzenia fiszek: udostępnienie narzędzia umożliwiającego automatyczne generowanie i dobieranie definicji/odpowiedzi do zagadnień w fiszkach. Pozwala przyśpieszyć i uprzystępnić proces redagowania fiszek.
\end{itemize}

\section{Grupa docelowa}

Główną grupę użytkowników stanowią uczniowie i studenci, a także osoby, które nie mają czasu na tradycyjną formę przyswajania wiedzy, na przykład czytanie lub naukę przy biurku w domowym zaciszu. Generowanie definicji przy użyciu programu ChatGPT pozwala na szybkie tworzenie zestawów fiszek, co może być bardzo wygodne dla osób ceniących sobie czas. Głosowa obsługa talii fiszek pozwala na wykonywanie sesji nauki w warunkach niesprzyjających innym formom uczenia się. Użytkownik ma możliwość powtórzenia materiału, wykonując inne obowiązki, takie jak gotowanie, sprzątanie lub inne czynności, którym nie trzeba poświęcać większej uwagi.

\section{Analiza rozwiązań konkurencji}

Ważnym aspektem tworzenia nowego produktu lub usługi jest analiza konkurencji. Dostrzeżenie wad i zalet konkurencyjnych rozwiązań pozwala na ulepszenie produktów dostępnych na rynku i dotarcie do nowej grupy klientów.

\subsection{Quizlet}

%\putimage{Aplikacja mobilna Quizlet.}{chapters/chapter_3/quizlet.png}{img:quizlet}{0.5\textwidth}

Jedna z pierwszych dostępnych na rynku aplikacja do fiszek. Utworzone w 2005 roku narzędzie do nauki zgromadziło ogromną bazę użytkowników szacowaną na około 50 milionów. Quizlet posiada stronę internetową i aplikacje mobilną dostępne na Android i IOS.

\begin{figure}[H]
    \centering
    \includegraphics[width=0.3\textwidth]{chapters/chapter_3/quizlet.png}
    \caption{Aplikacja mobilna Quizlet.}
    \label{img:quizlet}
\end{figure}

Zalety:
\begin{itemize}
    \item Możliwość tworzenia testów w różnych trybach: prawda/fałsz, wielokrotny wybór, pisemny
    \item Odczytanie przez lektora treści fiszki poprzez kliknięcie przycisku
    \item Dostęp do materiałów, które zostały zweryfikowane przez ekspertów
    \item Personalizacja fiszek za pomocą obrazów i dźwięków
    \item Pozwala na wyszukiwanie talii innych użytkowników
\end{itemize}

Wady:
\begin{itemize}
    \item Reklamy w aplikacji
    \item Pełny dostęp do wszystkich funkcjonalności tylko za opłatą
    \item Brak rankingu popularności talii użytkowników, co pozwalałoby na łatwy dostęp do innych talii
    \item Brak trybu sterowania talii głosem
\end{itemize}

\subsection{Fiszkoteka}

Polski portal do nauki metodą fiszek ukierunkowany na naukę języków obcych. Oprócz strony internetowej aplikacja dostępna na system Android lub iOS.

\begin{figure}[H]
    \centering
    \includegraphics[width=0.3\textwidth]{chapters/chapter_3/fiszoteka.png}
    \caption{Aplikacja mobilna Fiszoteka.}
    \label{img:fiszoteka}
\end{figure}

Zalety:
\begin{itemize}
    \item Dostępne talie językowe o różnych poziomach trudności
    \item Odczytanie przez lektora treści fiszki po zobaczeniu odpowiedzi
    \item Tryb słuchania, tytuł i treść fiszek są odczytywane po kolei przez lektora
    \item Dostęp do publicznych talii
    \item Można pobrać dokument PDF lub Mp3 z fiszek
\end{itemize}

Wady:
\begin{itemize}
    \item Pełny dostęp do wszystkich funkcjonalności tylko za opłatą
    \item Dla bezpłatnej wersji ograniczenie liczby utworzonych fiszek do 300
    \item Reklamy w aplikacji
    \item Lektor w bezpłatnej wersji ograniczony do 20 dźwięków dziennie
    \item Brak trybu sterowania talii głosem
    \item Aplikacja ukierunkowana na uczenie się słówek
\end{itemize}

\subsection{Gizmo}

Aplikacja wykorzystuje narzędzia sztucznej inteligencji, które pozwalają na tworzenie zestawów fiszek na podstawie plików PDF, CSV lub filmów na platformie YouTube. Gizmo posiada zarówno stronę internetową, jak i aplikację mobilną na Androida i iOS.

\begin{figure}[H]
    \centering
    \includegraphics[width=0.3\textwidth]{chapters/chapter_3/gizmo.png}
    \caption{Aplikacja mobilna Gizmo.}
    \label{img:gizmo}
\end{figure}

Zalety:
\begin{itemize}
    \item Brak reklam, brak opłat
    \item Zaawansowane zastosowanie AI do tworzenia fiszek
    \item Automatyczne tłumaczenie skanu na język angielski
    \item Szybki i prosty import fiszek z różnych źródeł
    \item Kalendarz passy (streak) zachęcający do nauki
    \item Przejrzysty interfejs
    \item Dostęp do publicznych talii
\end{itemize}

Wady:
\begin{itemize}
    \item Nieumiejętne użycie AI przy tworzeniu, prowadzi do utworzenia bezsensownych talii
    \item Dużo niezagospodarowanej przestrzeni na ekranie w trybie uczenia
    \item Brak rankingu popularności talii użytkowników
    \item Domyślnie irytująca częstotliwość powiadomień
    \item Brak trybu sterowania talii głosem
\end{itemize}

\subsection{Flashcards}

Aplikacja dostępna tylko w wersji mobilnej. Ukierunkowana na uczenie się ze słuchu i tworzenie talii z użyciem mowy. Nieintuicyjny interfejs sprawia, że aplikacja jest nieprzyjazna dla nowych użytkowników.

\begin{figure}[H]
    \centering
    \includegraphics[width=0.3\textwidth]{chapters/chapter_3/flashcards.png}
    \caption{Aplikacja mobilna Flashcards.}
    \label{img:flashcards}
\end{figure}

Zalety:
\begin{itemize}
    \item W trybie uczenia pozwala na korzystanie bez dotykania
    \item Możliwość tworzenia fiszek poprzez dyktowanie
    \item Brak reklam, brak opłat
\end{itemize}

Wady:
\begin{itemize}
    \item Bardzo archaiczny interfejs
    \item Nieintuicyjny interfejs
    \item Skromna instrukcja korzystania
    \item W trybie uczenia można tylko słuchać i czekać na timer, nie ma nasłuchiwania haseł/komend
    \item Brak publicznych talii
\end{itemize}

\section{Analiza szans oraz zalet względem konkurencyjnych rozwiązań}

Podrozdział zawiera spis najważniejszych funkcjonalności, które odróżniają aplikację fiszki od innych produktów dostępnych na rynku.

\subsection{Szanse/Zalety względem konkurencyjnych rozwiązań}

Zalety:
\begin{itemize}
    \item Sterowanie głosowe talii
    \item Generowanie treści fiszki, wykorzystując ChatGPT
    \item Ranking najpopularniejszych talii
\end{itemize}

\subsection{Wady względem konkurencyjnych rozwiązań}

Wady:
\begin{itemize}
    \item Aplikacja dostępna tylko w języku angielskim uniemożliwia uczenie się języków obcych
    \item Brak narzędzi generowania zestawów talii z różnych formatów plików takich jak: CSV, mp4, PDF
    \item Brak możliwości generowania testów wielokrotnego wyboru lub prawda/fałsz
    \item Nie można eksportować talii do innych formatów plików takich jak PDF lub CSV
\end{itemize}

\section{Analiza ryzyka}

Podrozdział przedstawia analizę ryzyka, która ma na celu określenie i zrozumienie potencjalnych zagrożeń, które mogą wpłynąć na proces tworzenia projektu.

    \setstretch{1.0}

\input{chapters/chapter_3/table}
    \setstretch{1.5}

\section{Społeczny aspekt projektu}

W tej sekcji omówiono społeczne aspekty projektu oraz wpływ, jaki miały na użytkowników i proces tworzenia. Przedstawiono, jak elementy grywalizacji mogą zwiększyć zaangażowanie w naukę oraz jakie ryzyka wiążą się z użyciem technologii w edukacji. Ponadto omówiono zagrożenia wynikające z automatyzacji tworzenia treści edukacyjnych, w szczególności w kontekście jakości i wiarygodności przyswajanych informacji oraz ich wpływu na rozwój umysłowy użytkowników.

\subsection{Gamifikacja w kontekście produktu}
Została przeprowadzona analiza związana z wpływem rywalizacji na aktywność użytkownika, wynika z niej, że elementy rankingowe mają wpływ na zwiększoną aktywność użytkowników, z tego powodu aplikacja zawiera ranking popularności użytkowników i talii.\cite{ablyGamification} Pozycja w rankingu użytkownika jest wyliczana na podstawie sumy wszystkich pobrań talii upublicznionych dla innych odbiorców systemu. Ranking talii to zestawy fiszek o największej liczbę pobrań. System rankingowy ma na celu wzbudzenie rywalizacji u użytkowników, co ma ich sprowokować do większej aktywności. System punktów zachęca także odbiorców systemu do tworzenia nowych zestawów talii i dzielenia się z nimi w celu zwiększenia swojej szansy na poprawienie swojej pozycji rankingowej.


\subsection{Ryzyko związane z nauką przy pomocy systemu Fishki}
System fiszki ma możliwość generowania definicji na podstawie słowa, wykorzystując Chat GPT, taka funkcjonalność niesie ze sobą różne zagrożenia związane z rozwojem umysłowym odbiorcy. Korzystanie z generowania treści może doprowadzić do rozleniwienia użytkownika. Odbiorca, wykorzystując Chat GPT do tworzenia definicji może nie podejmować żadnej refleksji, czy dostarczona treść ma jakikolwiek sens. W przypadku, w którym użytkownik nie jest zaznajomiony z tematem lub zagadnieniami może doprowadzić do sytuacji, w której wygenerowana treść będzie niepoprawna, ale odbiorca ze względu na brak wiedzy nie będzie tego świadomy. Chat GPT potrafi generować nieprawdziwe informacje co może spowodować nauczenie się przez użytkownika zmyślonych treści.Warto też podkreślić, że informacje przekazywane do czatu są wykorzystywane do uczenia modeli, jeżeli użytkownik przy generowaniu treści wykorzysta dane wrażliwe trafią one do twórców narzędzia\cite{chatGptRisk}. Sytuacja, gdy użytkownik jest zaznajomiony z materiałem do nauki i jest w stanie ocenić jakość generowanych treści też niekoniecznie musi być lepsza, ponieważ odbiorca, tworząc samemu treści fiszek utrwala sobie zagadnienia. Bezmyślne zapamiętywanie informacji to kolejne zagrożenie, jakie może pojawić się w czasie nauki nowego materiału. Uczenie się na pamięć treści bez dogłębnego zrozumienia ich, sprawia, że zagadnienie jest krócej pamiętane przez użytkownika, a także doprowadza do sytuacji, w której użytkownik nie rozumie i nie wie jak zastosować przyswojone informacje. Powyższe problemy występuję także w momencie, w którym użytkownik korzysta z zestawu fiszek utworzonych przez kogoś innego.
